# Project-Titanic
Tre scrum-strategier

Aktivt verka för samarbete mellan grupper och inom gruppen.
Vi tycker det är viktigt att både ha bra samarbete internt inom gruppen och mellan de andra grupperna inom projekten. Internt bör mindre arbetsuppgifter delas upp så gruppen kan fokusera på olika delar som kräver olika kompetenser, gruppen bör även se till att alla vet vilka moment som är färdiga och var i momenten alla är. Att dela upp arbetet på så sätt låter varje gruppmedlem fokusera på en del, istället för att hela gruppen jobbar med samma sak. Det är även viktigt att gruppen och de andra grupperna inom projekten uppdaterar varandra om deras status och koordinerar arbetsinsatsen. Detta låter projekten utvecklas på ett sätt där samarbete mellan grupper är möjligt. Uppnås genom att skapa en större kontinuitet i interaktion mellan grupperna med regelbundna möten. Större transparens mellan grupperna genom en gemensam dokumentation/ anslagstavla. 

Förstå problemet 
Den andra strategin som vi väljer att lyfta fram är att det är viktigt att förstå sig på problemet, det gäller inte enbart att bryta ner det i mindre delar utan att först förstå syftet bakom problemet. Varför detta är viktigt är för att först efter att man har förstått sig på vad som ska lösas kan man inse hur man löser det på bästa sätt. I legoövningen lärde vi oss att ägaren inte behövde ett tivoli utan bara något som attrahera kunder, vilket resulterade i att vi förhandla fram ett museum istället. Det kan också vara att man inte alls behöver optimera en process utan det istället går att eliminera processen helt. Hur man bäst förstår sig på problemen gäller det att fråga rätt frågor, think-outside-the-box samt alltid fråga “varför?”. Kan uppnås genom att ta ett steg tillbaka och fundera över vad kärnan i problemet är, vad skall lösningen uppnå. Detta ger möjlighet att tänka om eller omformulera lösningen.

Ta tid för kontinuerlig reflektion
Vi vill sträva efter att ta sig tid inom gruppen för kontinuerlig reflektion. Detta för att underlätta arbetet inom gruppen och förbättra det under projektets gång. Tas tid för kontinuerlig och gemensam reflektion kan olika förbättringar identifieras och börja användas redan under projektets gång. Dessutom ökar detta förståelsen mellan olika funktioner i gruppen och därmed kan vi förebygga potentiella konflikter inom gruppen och vi kan arbeta för att gemensamt optimera hela gruppens arbete. Detta vill vi göra genom att varje schemalagt möte inleds med ett möte där saker som funkar bra såväl som saker som kan utvecklas diskuteras. 

Oscar Sands 			sands@student.chalmers.se
Teodor Martinsson 		teodorm@student.chalmers.se
Sebastian Lind El-Bahrawy 	guselbse@student.gu.se
Tobias Stenshagen		tobsten@student.chalmers.se
Max Lundström		maxlu@student.chalmers.se
Elin Forsberg 			elinfor@student.chalmers.se
